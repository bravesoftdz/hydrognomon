Οι συνήθεις απορίες για τον Υδρογνώμονα (Hydrognomon FAQ)



ΠΕΡΙΕΧΟΜΕΝΑ

    * Σχετικά με τα δεδομένα των χρονοσειρών
          o Τι είναι οι εγγραφές που χαρακτηρίζονται ως null (κενές εγγραφές). Σε τι διαφέρουν από την τιμή 0;
          o Έχω την ημερήσια παροχή ενός υδραγωγείου. Έχω περάσει όμως κάθε τιμή στην αρχή του χρονικού διαστήματος (00:00). Σύμφωνα με την λογική σας η τιμή είναι μία ημέρα πίσω. Τι μπορώ να κάνω για να αντιμετωπίσω αυτό το πρόβλημα.
          o Έχω περάσει κάποιες ημερήσιες τιμές βροχόπτωσης από συμβατικό σταθμό. Απο αβλεψία μου, οι τιμές είναι περασμένες στην αρχή της ημέρας (00:00), οι μετρήσεις αφορούν τις 08:00. Τι μπορώ να κάνω για να διορθώσω όλες τις τιμές;
          o Θέλω να εντοπίσω τις ακραίες τιμές ή κάποιες σημαιοφορημένες τιμές. Ενδεχομένως θέλω να τροποποιήσω αυτές τις εγγραφές ή να τις σβήσω ή να τις θέσω κενές (null). Τι πρέπει να κάνω;
          o Κάνοντας Range check (έλεγχος ακραίων τιμών) οι τιμές σημαιοφορούνται ως: RANGE=0 ή RANGE=1. Αρχικά είναι αδύνατο να διακρίνω ποιες τιμές είναι σημαιοφορημένες (καθώς είναι όλες οι τιμές), έπειτα εφαρμόζοντας φίλτρο απεικόνισης (Filter) εξαφανίζονται όλες οι τιμές. Υπάρχει κάποιο σφάλμα στο λογισμικό;
          o Έχω ανοίξει σε δύο γειτονικές στήλες του παράθυρου "Time series data" του Υδρογνώμονα δύο χρονοσειρές. Έχω επιβάλει κάποιο φίλτρο σε κάποια από τις δύο χρονοσειρές. Το σύστημα δεν μου επιτρέπει όσο είναι αναμμένο το φίλτρο να επέμβω στην γειτονική χρονοσειρά. Μπορεί να αντιμετωπιστεί αυτό με κάποιον τρόπο;
    * Σχετικά με τις επεξεργασίες
          o Ο Υδρογνώμονας φαίνεται να κάνει λάθος τις συναθροίσεις. Συγκεκριμένα έχω μία ημερήσια χρονοσειρά βροχόπτωσης όπου για κάθε ημέρα έχω τις τιμές στην αρχή της (00:00). Έκανα την συνάθροιση με τον Υδρογνώμονα και φαίνεται να λαμβάνει υπόψη για κάθε μήνα την 2η ημέρα του έως την 1η ημέρα του επόμενου μήνα.
          o Ο Υδρογνώμονας κάνει λάθος τις συναθροίσεις. Συγκεκριμένα έχω ωριαίες τιμές βροχόπτωσης και τις συναθροίζω προς ημερήσιες. Φαίνεται το αποτέλεσμα της συνάθροισης να τοποθετείται στην επόμενη ημέρα.
          o Το μικρότερο χρονικό βήμα του Υδρογνώμονα είναι το δεκάλεπτο. Ωστόσο έχω χρονοσειρές ακανόνιστου χρονικού βήματος. Μάλιστα η χρονική απόσταση μεταξύ των διαδοχικών τιμών είναι της τάξης μεγέθους του 3λεπτου, ή τετράλεπτου κλπ. Μπορώ να μετατρέψω αυτές τις χρονοσειρές σε χρονοσειρά σταθερού χρονικού βήματος;
          o Ο τηλεμετρικός σταθμός που μου παρέχει δεδομένα μικρού χρονικού βήματος (δεκάλεπτο) παρουσιάζει χρονικές μετατοπίσεις. Υπάρχει δυνατότητα να επεξεργαστώ αυτά τα δεδομένα; Μπορώ να τα κάνω να αποκτήσουν σταθερό χρονικό βήμα; Σε τι διαφέρουν οι λειτουργίες "Regularize step" και "Irregular to strict";
          o Τα τηλεμετρικά δεδομένα τα οποία είναι ακανόνιστου χρονικού βήματος τα επεξεργάζομαι με την λειτουργία "Regularize step". Το αποτέλεσμα είναι μία χρονοσειρά από την οποία λείπουν πάρα πολλές εγγραφές. Τι φταίει;
          o Έχω μία πρωτογενή χρονοσειρά διεύθυνσης ανέμου. Πως μπορώ να την επεξεργαστώ ώστε να φτιάξω μία χρονοσειρά σταθερού χρονικού βήματος και χρονοσειρές μεγαλύτερου χρονικού βήματος.
          o Περιγράψτε συνοπτικά τις λειτουργίες του Regularize Step. το ίδιο και για το Aggregation.
          o Όταν κάνω Aggregation, δεν συναθροίζονται τιμές για ένα μεγάλο πλήθος εγγραφών. Μάλιστα εμφανίζονται δύο στήλες με αποτελέσματα. Η δεύτερη περιέχει μηδενικά και κάποιες ακέραιες τιμές εκεί που υπάρχουν οι ελλείψεις.
          o Όταν κάνω Aggregation, όταν υπάρχουν ελλείψεις σημαιοφορούνται οι εγγραφές που έχουν παραχθεί από ελλιπή δεδομένα.
          o Συναθροίζω μηνιαίες τιμές προς ετήσιες. Μπορώ να έχω επιλογή μεταξύ ημερολογιακού ή υδρολογικού έτους; Χρειάζεται να αλλάξω κάτι στις ιδιότητες της χρονοσειράς;
          o Έχω ανοίξει μία χρονοσειρά ακανόνιστου χρονικού βήματος. Προσπαθώ να χρησιμοποιήσω την λειτουργία "Regularize step" για να μετατρέψω την χρονοσειρά σε σταθερό χρονικό βήμα αλλά δεν μου επιτρέπει το σύστημα να κάνω την επεξεργασία. Τι πρέπει να κάνω;
          o Πως θα πολλαπλασιάσω όλες τις τιμές μίας χρονοσειράς με έναν συντελεστή; Μπορώ να προσθέσω και κάποιον σταθερό όρο;
          o Μπορείτε να περιγράψετε συνοπτικά τα στάδια επεξεργασίας μίας πρωτογενούς χρονοσειράς (π.χ. δεκάλεπτου βήματος) θερμοκρασίας σε μηνιαία ή ετήσια χρονοσειρά;
    * Σχετικά με ανταλλαγή / εισαγωγή δεδομένων
          o Έχω χρονοσειρές σε αρχεία μορφής κειμένου (Text files). Υπάρχει τρόπος να εισάγω αυτές τις χρονοσειρές στο σύστημα του Υδρογνώμονα;
          o Δίνω μία νέα εγγραφή βάζοντας ημερομηνία π.χ. 5/11/2003 και μου επιστρέφει λάθος. Πώς εισάγω ημερομηνίες;
          o Πως προσθέτω πολλές κενές εγγραφές για να γεμίσω στην συνέχεια με δεδομένα;
          o Έχω διάφορες χρονοσειρές στο Excel. Μερικές είναι ημερήσιου βήματος και κάποιες άλλες μηνιαίου. Κάποιες τις διαθέτω σε μορφή στήλης και κάποιες άλλες σε μητρώα (πίνακες). Πως μπορώ να τις περάσω στον Υδρογνώμονα; Κάποιες τιμές στο Excel είναι σημαιοφορημένες. Τι μπορώ να κάνω γι΄αυτό;
          o Μπορώ να μεταφέρω μεταξύ Υδρογνώμονα και Excel τιμές με ή χωρίς ημερομηνία; Μπορώ να αντιγράψω από τον Υδρογνώμονα τις χρονοσειρές σε μορφή πίνακα;
    * Σχετικά με το user interface
          o Υπάρχουν οπτικά βοηθήματα ώστε να εντοπίζω ευκολότερα π.χ. τις κενές εγγραφές;
          o Έχω ανοίξει κάποιες χρονοσειρές μέσα στο παράθυρο "Time series data". Μπορώ να έχω μία σύντομη επισκόπηση στις ιδιότητες των χρονοσειρών.
          o Ο Υδρογνώμονας οπτικοποιεί τα δεδομένα των χρονοσειρών σε στήλες. Ωστόσο αυτή η μορφή δεν έχει καλή εποπτεία και προτιμώ να βλέπω την χρονοσειρά πινακοποιημένη. Είναι κάτι τέτοιο δυνατό μέσα από το περιβάλλον του Υδρογνώμονα;
          o Έχω οπτικοποιήσει κάποια ημερήσια χρονοσειρά σε μορφή πίνακα. Μου απεικονίζει ωστόσο ένα συγκεκριμένο έτος. Πως μπορώ να δω τις τιμές και για τα υπόλοιπα έτη.
          o Δεν μου δείχνει όλα τα δεκαδικά ψηφία στο timeseries data. Ορισμένες φορές κατόπιν κάποιων επεξεργασιών λαμβάνω πολλές μηδενικές τιμές.
          o Υποδείξτε μερικά πλήκτρα συντόμευσης του παράθυρου "Time series data".
          o Όταν επιχειρώ να απεικονίσω δύο χρονοσειρές ταυτοχρόνως με την μορφή γραφήματος, λαμβάνω ένα μήνυμα σφάλματος. Τι μπορεί να φταίει;
          o Απεικονίζοντας την χρονοσειρά ως πίνακα και ζητώντας στατιστικά στις στήλες και τις γραμμές του πίνακα εμφανίζονται μέσες τιμές π.χ. των μηνιαίων τιμών, ενώ η χρονοσειρά είναι π.χ. βροχόπτωσης και θα ήθελα να βλέπω τα ετήσια σύνολα. Είναι κάτι τέτοιο δυνατό;
    * Γενικές ερωτήσεις
          o Έχω μία χρονοσειρά στάθμης ταμιευτήρα. Μπορώ να υπολογίσω το απόθεμα του ταμιευτήρα και στην συνέχεια την υδάτινη επιφάνεια;
 







Σχετικά με τα δεδομένα των χρονοσειρών



Τι είναι οι εγγραφές που χαρακτηρίζονται ως null (κενές εγγραφές). Σε τι διαφέρουν από την τιμή 0;

Η τιμή 0 είναι μία φυσική μέτρηση. Για παράδειγμα σε μία ημερήσια χρονοσειρά βροχόπτωσης, τιμή 0 σημαίνει πως δεν έβρεξε κάποια ημέρα. Η κενή εγγραφή (null) αντιπροσωπεύει την αδυναμία μέτρησης (π.χ. κάποια ημέρα ο παρατηρητής αρρώστησε και δεν κατέγραψε την ένδειξη του σταθμημέτρου). Κενές εγγραφές προκύπτουν και σε επεξεργασμένες χρονοσειρές όποτε είναι αδύνατη η επεξεργασία, όπως αδυναμία συνάθροισης ημερησίων τιμών σε μηνιαίες λόγω ελλείψεων. Οι κενές εγγραφές είτε εισάγονται από τον χρήστη είτε τοποθετούνται αυτόματα από το σύστημα μέσω κάποιων επεξεργασιών (π.χ. regularize step, κ.α.).



Έχω την ημερήσια παροχή ενός υδραγωγείου. Έχω περάσει όμως κάθε τιμή στην αρχή του χρονικού διαστήματος (00:00). Σύμφωνα με την λογική σας η τιμή είναι μία ημέρα πίσω. Τι μπορώ να κάνω για να αντιμετωπίσω αυτό το πρόβλημα.

Σύμφωνα με τον σχεδιασμό του συστήματος, οι μεταβλητές που αφορούν χρονικό διάστημα (όπως συναθροισμένες τιμές, μεγίστων, ελαχίστων, μέσων όρων), η τιμή κάθε εγγραφής αφορά το χρονικό διάστημα που προηγήθηκε με εξαίρεση τις χρονοσειρές μηνιαίου και ετήσιου χρονικού βήματος. Έτσι η τιμή της ημερήσιας παροχής που αποθηκεύεται για παράδειγμα την 2η Μαρτίου του 2004, ώρα 00:00, αφορά την παροχή του χρονικού διαστήματος 1/3/2004 - 2/3/2004. Η αιτιολόγηση του σχεδιασμού παρουσιάζεται παρακάτω.

Αν τυχόν οι εγγραφές όπως τις περάσατε παρουσιάζουν χρονική ολίσθηση π.χ. μίας ημέρας, μπορείτε να τις επαναφέρετε με κάποιον από τους παρακάτω τρόπους:

    * Χρησιμοποιούμε την επεξεργασία "Regularize Step" μέσω του μενού: Tools-> Regularize Step. Στην συνέχεια επιλέγουμε: "Change time: move each record as it is, so that its position is appropriate". Στην συνέχεια θέτουμε κάποιο offset, π.χ. 480 για να πάμε τις εγγραφές μας κάθε μέρα στις 08:00. Offset με τιμή 1440 δεν παρέχει επιθυμητό αποτέλεσμα, μπορείτε να κάνετε ωστόσο μία απόπειρα με offset 1439, οπότε οι τιμές θα τοποθετηθούν στις 23:59.
    * Φτιάχνουμε μία νέα χρονοσειρά. Στην συνέχεια τη γεμίζουμε με κενές εγγραφές που να περιλαμβάνουν τις ημερομηνίες της χρονοσειράς προς τροποποίηση. Κάνουμε copy τις τιμές από την αρχική χρονοσειρά (χωρίς τις ημερομηνίες, μόνο τις τιμές) και κατόπιν paste στην νέα χρονοσειρά στην σωστή θέση.



Έχω περάσει κάποιες ημερήσιες τιμές βροχόπτωσης από συμβατικό σταθμό. Απο αβλεψία μου, οι τιμές είναι περασμένες στην αρχή της ημέρας (00:00), οι μετρήσεις αφορούν τις 08:00. Τι μπορώ να κάνω για να διορθώσω όλες τις τιμές;

Μπορούμε να εργαστούμε όπως στην προηγούμενη περίπτωση, δηλαδή είτε χρησιμοποιώντας την επεξεργασία: "Regularize step" είτε κάνοντας copy και paste τις τιμές σε μία νέα, ορθή χρονοσειρά.



Θέλω να εντοπίσω τις ακραίες τιμές ή κάποιες σημαιοφορημένες τιμές. Ενδεχομένως θέλω να τροποποιήσω αυτές τις εγγραφές ή να τις σβήσω ή να τις θέσω κενές (null). Τι πρέπει να κάνω;

Χρησιμοποιείστε τις λειτουργίες του φίλτρου. Το φίλτρο ενεργοποιείται από το αντίστοιχο κουμπί ή το μενού ή μέσω των συνδυασμών πλήκτρων Conttrol+F9 (Set Filter) και F9 (Show/ hide filter). Στην συνέχεια οι τιμές που απεικονίζονται μπορούν να αντιμετωπιστούν μαζικά, π.χ. επιλέγοντας μία περιοχή τιμών με το ποντίκι ή όλες τις τιμές (select all ή Control+A) και στην συνέχεια μπορείτε να διαγράψετε τις τιμές ή να θέσετε κάποια τιμή ή κάποια σημαία.



Κάνοντας Range check (έλεγχος ακραίων τιμών) οι τιμές σημαιοφορούνται ως: RANGE=0 ή RANGE=1. Αρχικά είναι αδύνατο να διακρίνω ποιες τιμές είναι σημαιοφορημένες (καθώς είναι όλες οι τιμές), έπειτα εφαρμόζοντας φίλτρο απεικόνισης (Filter) εξαφανίζονται όλες οι τιμές. Υπάρχει κάποιο σφάλμα στο λογισμικό;

Υπάρχει κάποιο θέμα στον σχεδιασμό και την υλοποίηση. Συγκεκριμένα σε μη δυαδικές σημαίες, όταν ο έλεγχος γίνεται σε όλες τις τιμές, τότε όλες οι τιμές σημαιοφορούνται και αλλάζει ο τύπος της σημαίας (π.χ. RANGE=0 εντός κάποιας εμβέλειας ή RANGE=1 εκτός). Η λειτουργία του φίλτρου δεν αναγνωρίζει δυαδικά φίλτρα ή μη. Προτεινόμενη αντιμετώπιση του προβλήματος είναι η χρήση μίας δυαδικής σημαίας σε κάθε περίπτωση, π.χ. στο Range check μπορείτε να χρησιμοποιείτε την σημαία "SUSPECT", ώστε οι εκτός εμβέλειας τιμές (ακραίες τιμές) να θεωρούνται ως «ύποπτες».



Έχω ανοίξει σε δύο γειτονικές στήλες του παράθυρου "Time series data" του Υδρογνώμονα δύο χρονοσειρές. Έχω επιβάλει κάποιο φίλτρο σε κάποια από τις δύο χρονοσειρές. Το σύστημα δεν μου επιτρέπει όσο είναι αναμμένο το φίλτρο να επέμβω στην γειτονική χρονοσειρά. Μπορεί να αντιμετωπιστεί αυτό με κάποιον τρόπο;

Αυτή είναι μία δυσλειτουργία η οποία μπορεί να αντιμετωπιστεί ως εξής μέχρι να διορθωθεί:

    * Μπορείτε να επιλέξετε εγγραφές από την ενεργή χρονοσειρά και κάποια γειτονική, ταυτοχρόνως, σέρνοντας το ποντίκι κατάλληλα. Στην συνέχεια οι εγγραφές αυτές μπορούν να αντιγραφούν στο clipboard (Copy) ή μπορείτε να τις διαγράψετε.
    * Η γειτονική σειρά επιλέγεται με την βοήθεια του δεξιού κουμπιού του ποντικιού.







Σχετικά με τις επεξεργασίες


Ο Υδρογνώμονας φαίνεται να κάνει λάθος τις συναθροίσεις. Συγκεκριμένα έχω μία ημερήσια χρονοσειρά βροχόπτωσης όπου για κάθε ημέρα έχω τις τιμές στην αρχή της (00:00). Έκανα την συνάθροιση με τον Υδρογνώμονα και φαίνεται να λαμβάνει υπόψη για κάθε μήνα την 2η ημέρα του έως την 1η ημέρα του επόμενου μήνα.

Αυτό οφείλεται στον σχεδιασμό του συστήματος ως προς το χρονικό βήμα. Οι υπολογισμοί είναι σωστοί, εφόσον τα ημερήσια δεδομένα είναι ορθά σύμφωνα με την λογική του συστήματος. Αν οι ημερήσιες τιμές αφορούν κάποια χρονική στιγμή διαφορετική από τις 00:00 (π.χ. 08:00) τα αποτελέσματα δεν θα προκαλούν σύγχιση. Περισσότερες πληροφορίες δίνονται στο παρακάτω ερώτημα.



Ο Υδρογνώμονας κάνει λάθος τις συναθροίσεις. Συγκεκριμένα έχω ωριαίες τιμές βροχόπτωσης και τις συναθροίζω προς ημερήσιες. Φαίνεται το αποτέλεσμα της συνάθροισης να τοποθετείται στην επόμενη ημέρα.

Το πρόβλημα προέρχεται από τον τρόπο παρουσιάσης των δεδομένων ο οποίος μπορεί να προκαλέσει κάποια σύγχυση στον χρήστη. Συγκεκριμένα στις χρονοσειρές όπου οι τιμές αναφέρονται σε χρονικά διαστήματα (π.χ. συναθροισμένες τιμές βροχώπτωσης, μέσες τιμές θερμοκρασίες ή μέγιστες/ ελάχιστες τιμές), κάθε τιμή αποθηκεύεται στο τέλος του χρονικού διαστήματος. Έτσι για παράδειγμα η ημερήσια βροχόπτωση της 5/3/2004 08:00 αφορά την συναθροισμένη τιμή της βροχόπτωσης από 4/3/2004 08:01 έως 5/3/2004 08:00. Αυτό είναι μάλιστα προφανές όταν έχουμε κάποια συμβατική μέτρηση όπου ο παρατηρητής πηγαίνει κάθε μέρα στις 08:00 και σημειώνει την μέτρηση (η οποία π.χ. αφορά την βροχόπτωση της προηγούμενης ημέρας).

Η παραπάνω μέθοδος αποθήκευσης δεν ακολουθείται στις μηνιαίες και στις ετήσιες χρονοσειρές, όπου παρουσιάζονται απευθείας οι τιμές για τον συγκεκριμένο μήνα ή έτος.

Για την περίπτωση των ωριαιών χρονοσειρών που συναθροίζονται σε ημερήσιες, το αποτέλεσμα της συνάθροισης θα τοποθετείται στο τέλος του χρονικού διαστήματος. Αν αυτό είναι η 08:00 δεν δημιουργείται κάποια σύγχυση. Στην περίπτωση όμως που η συνάθροιση γίνεται στην ειδική περίπτωση των 00:00, δημιουργείται σύγχιση καθώς η τιμή αφορά το χρονικό διάστημα που προηγείται και ουσιαστικά είναι η προηγούμενη ημέρα από αυτήν που απεικονίζεται.

Αυτή η μέθοδος αποθήκευσης προτιμήθηκε και έχει διαμορφωθεί από την εμπειρία που έχουμε με τηλεμετρικούς και συμβατικούς σταθμούς καθώς και την επεξεργασία των δεδομένων τους. Επιπλέον έχει φυσικό νόημα καθώς η αποθήκευση της τιμής γίνεται εφόσον έχει προηγηθεί κάποια μέτρηση. Θα πρέπει να λαμβάνεται ωστόσο ιδιαίτερη προσοχή όταν η συνάθροιση τοποθετείται στην αρχή της ημερολογιακής ημέρας (00:00).



Το μικρότερο χρονικό βήμα του Υδρογνώμονα είναι το δεκάλεπτο. Ωστόσο έχω χρονοσειρές ακανόνιστου χρονικού βήματος. Μάλιστα η χρονική απόσταση μεταξύ των διαδοχικών τιμών είναι της τάξης μεγέθους του 3λεπτου, ή τετράλεπτου κλπ. Μπορώ να μετατρέψω αυτές τις χρονοσειρές σε χρονοσειρά σταθερού χρονικού βήματος;

Ναι, οι ακανονίστες χρονοσειρές θα αποκτήσουν σταθερό χρονικό βήμα μέσω των κατάλληλων επεξεργασιών που περιγράφονται στην επόμενη ερώτηση. Για την περίπτωση μάλιστα των χρονοσειρών με χρονικό βήμα μικρότερο του δεκαλέπτου, χρησιμοποιείστε την επεξεργασία "Irregular to strict" (Tools -> Irregular to strict).



Ο τηλεμετρικός σταθμός που μου παρέχει δεδομένα μικρού χρονικού βήματος (δεκάλεπτο) παρουσιάζει χρονικές μετατοπίσεις. Υπάρχει δυνατότητα να επεξεργαστώ αυτά τα δεδομένα; Μπορώ να τα κάνω να αποκτήσουν σταθερό χρονικό βήμα; Σε τι διαφέρουν οι λειτουργίες "Regularize step" και "Irregular to strict";

Η κανονικοποίηση των ακανόνιστων χρονοσειρών είναι ένα σύνθετο πρόβλημα το οποίο πρέπει να αντιμετωπίζεται κάθε φορά κατά περίπτωση. Έχουμε εξοπλίσει τον Υδρογνώμονα με δύο λειτουργίες για να αντιμετωπιστεί το πρόβλημα δίνοντας λύση στις περισσότερες περιπτώσεις. Η εφαρμογή κάποιας από τις δύο μεθοδολογίες πρέπει να γίνεται σύμφωνα με τις ανάγκες σας και ενδεχομένως κατόπιν δοκιμών και με τις δύο μεθοδολογίες.

    * Η πρώτη μεθοδολογία ονομάζεται "Regularize step" (Tools -> Regularize step) και έχει την δυνατότητα να κάνει άρση των χρονικών μετατοπίσεων εφόσον αυτές είναι μέσα σε κάποια όρια. Μία περιγραφή της λειτουργίας καθώς και των περιορισμών παρουσιάζεται παρακάτω.
    * Η λειτουργία "Irregular to strict" (Tools -> Irregular to strict) έχει κατασκευαστεί για να αντιμετωπίζει χρονοσειρές με ακανόνιστο χρονικό βήμα ή πολύ μικρό χρονικό βήμα (π.χ. δίλεπτο, τρίλεπτο κλπ). Έχει την ιδιότητα να δίνει λύση ακόμα και στις περιπτώσεις μεγάλων χρονικών μετατοπίσεων και η χρήση της λειτουργίας πρέπει να γίνεται με προσοχή.



Τα τηλεμετρικά δεδομένα τα οποία είναι ακανόνιστου χρονικού βήματος τα επεξεργάζομαι με την λειτουργία "Regularize step". Το αποτέλεσμα είναι μία χρονοσειρά από την οποία λείπουν πάρα πολλές εγγραφές. Τι φταίει;

Αυτό οφείλεται στην μεθοδολογία της regularize step, η οποία δεν μπορεί να διαχειριστεί μεγάλες μετατοπίσεις στο χρονικό βήμα. Η προτεινόμενη λύση είναι είτε η χρήση της λειτουργίας "change time" της regularize step είτε η χρήση της λειτουργίας "Irregular to strict". Η επιλογή γίνεται σύμφωνα με τις απαιτήσεις του προβλήματος.



Έχω μία πρωτογενή χρονοσειρά διεύθυνσης ανέμου. Πως μπορώ να την επεξεργαστώ ώστε να φτιάξω μία χρονοσειρά σταθερού χρονικού βήματος και χρονοσειρές μεγαλύτερου χρονικού βήματος.

Θα χρησιμοποιείτε την λειτουργία "Regularize step". Αν οι χρονικές μετατοπίσεις δεν είναι μεγάλες θα χρησιμοποιήσετε την επιλογή "Vector instantaneous". Σε διαφορετική περίπτωση, αν οι χρονικές μετατοπίσεις είναι μεγάλες είναι καλύτερο να χρησιμοποιήσετε την επιλογή "Change time".



Περιγράψτε συνοπτικά τις λειτουργίες του Regularize Step. το ίδιο και για το Aggregation.

Συνοπτικά οι λειτουργίες του Regularize step:

    * Normal instantaneous: Κανονικοποίηση στιγμιαίων μεταβλητών (π.χ. στάθμη). Η κανονικοποίηση γίνεται μέσω γραμμικής παρεμβολής και μόνο αν η μετατοπισμένη τιμή είναι σε ένα διάστημα που κυμαίνεται από -25% έως 25% του χρονικού διαστήματος. Αυτό πρακτικά σημαίνει πως αν έχουμε μία χρονοσειρά δεκάλεπτου χρονικού βήματος και οι τιμές έχουν μετατοπιστεί σε :05, :15, :25 κλπ, οι τιμές αυτές δεν θα κανονικοποιηθούν στις ακέραιες διαιρέσεις: :00, :10, :20 κλπ.
    * Vector instantaneous: Κανονικοποίηση διανυσματικών τιμών (π.χ. διεύθυνση ανέμου). Λειτουργεί όπως η normal instantaneous αλλά για τιμές διεύθυνσης. Το αζιμούθιο μετατρέπεται σε επίπεδες συντεταγμένες και μετά την επεξεργασία μετατρέπεται πάλι σε αζιμούθιο.
    * Cumulative: each measurement is for a period equal to the time step. Η λειτουργία αυτή αντιμετωπίζει την κανονικοποίηση αθροιστικών μεταβλητών. Θεωρείται πως η τιμή κάθε εγγραφής που παράγεται από την πρωτογενή εγγραφή, αφορά το συγκεκριμένο χρονικό βήμα ανεξάρτητα το χρονικό διάστημα από την προηγούμενη πρωτογενή εγγραφή. Γενικά η λειτουργία αυτή αντιμετωπίζει τις περισσότερες περιπτώσεις συναθροισμένων μεταβλητών, εφόσον η πρωτογενής χρονοσειρά έχει παραπλήσιο χρονικό βήμα με την χρονοσειρά που παράγεται. Για τον λόγο αυτό δεν αντιμετωπίζονται π.χ. οι 5λεπτες ή 3λεπτες χρονοσειρές.
    * Cumulative: each measurement is for the period beginning on the previous measurement. Η συνάθροιση γίνεται για χρονικά διαστήματα που αφορούν την προηγούμενη και την τρέχουσα μέτρηση της πρωτογενούς χρονοσειράς. Υπολογίζεται τιμή εφόσον δεν υπάρχει μεγαλύτερη αποχή από 25% του χρονικού βήματος.
    * Change time: move each record as it is, so that its position is appropriate. Οι εγγραφές μετακινούνται χωρίς να γίνει κάποια παρεμβολή. Είναι ο απλούστερος τρόπος κανονικοποίησης και αντιμετωπίζει τις περισσότερες περιπτώσεις κάνοντας την παραδοχή πως η τιμή μέσα στα όρια του 50% του χρονικού βήματος είναι σταθερή. Αν για παράδειγμα οι χρονικές μετατοπίσεις είναι πολύ μεγάλες για να εφαρμόσετε "instantaneous" ή "vector instantaneous" μπορείτε να χρησιμοποιήσετε το "change time". Δεν πρέπει ωστόσο να χρησιμοποιείται η λειτουργία για συναθροισμένες μεταβλητές.

Συνοπτικά οι λειτουργίες του Aggregation:

    * Sum: συνάθροιση.
    * Average: παραγωγή χρονοσειράς μέσων τιμών.
    * Maximum: παραγωγή χρονοσειράς ελαχίστων.
    * Minimum: παραγωγή χρονοσειράς μεγίστων.
    * Vector: παραγωγή χρονοσειράς μέσων τιμών για διανυσματικές μεταβλητές (όπως διεύθυνση ανέμου).
    * First instantaneous: παράγεται μία χρονοσειρά μεγαλύτερου χρονικού βήματος όπου οι εγγραφές της αντιστοιχούν πλήρως στις στιγμιαίες μεταβλητές της αρχικής χρονοσειράς. Π.χ. μία ημερήσια χρονοσειρά στάθμης παράγει μία μηνιαία χρονοσειρά όπου κάθε τιμή του μήνα αντιστοιχεί στην τιμή της στάθμης της πρώτης ημέρας του κάθε μήνα.



Όταν κάνω Aggregation, δεν συναθροίζονται τιμές για ένα μεγάλο πλήθος εγγραφών. Μάλιστα εμφανίζονται δύο στήλες με αποτελέσματα. Η δεύτερη περιέχει μηδενικά και κάποιες ακέραιες τιμές εκεί που υπάρχουν οι ελλείψεις.

Η δεύτερη στήλη περιέχει τον ακέραιο αριθμό των ελλείψεων. Αν δεν υπάρχουν ελλείψεις κατά την συνάθροιση σε μία εγγραφή η τιμή 0 εμφανίζεται. Σε κάθε άλλη περίπτωση εμφανίζεται ο αριθμός των ελλείψεων.



Όταν κάνω Aggregation, όταν υπάρχουν ελλείψεις σημαιοφορούνται οι εγγραφές που έχουν παραχθεί από ελλιπή δεδομένα.

Εφόσον έχετε θέσει κάποιο κατώθλι, μέγιστου αριθμού ελλείψεων ώστε να γίνει η συνάθροιση (Number of missing values to accept) θα υπολογιστούν συναθροισμένες τιμές ακόμα και αν υπάρχουν ελλείψεις έως το κατώθλι που ορίσατε. Οι τιμές αυτές θα σημαιοφορούνται αυτόματα με σημαία που μπορείτε να επιλέξετε. Η προεπιλεγμένη σημαία από τον Υδρογνώμονα είναι η: "MISSING".



Συναθροίζω μηνιαίες τιμές προς ετήσιες. Μπορώ να έχω επιλογή μεταξύ ημερολογιακού ή υδρολογικού έτους; Χρειάζεται να αλλάξω κάτι στις ιδιότητες της χρονοσειράς;

Η ετήσια χρονοσειρά που παράγεται από κάποια μηνιαία χρονοσειρά θα συναθροίζει είτε τις τιμές από τον 1ο έως τον 12 μήνα κάθε έτους είτε από τον 10 μήνα έως τον 9ο μήνα του επόμενου έτους (υδρολογικό έτος). Η επιλογή αυτή γίνεται μέσω του παραθύρου της συνάθροισης (Aggregation), επισημαίνοντας κατάλληλα το κουμπί "Hydrological year". Η χρονοσειρά που θα παραχθεί θα πρέπει να αποθηκευτεί σε ετήσια χρονοσειρά που θα έχει οριστεί κατάλληλα (hydrological year ή όχι). Αν δεν έχει γίνει αυτή η ρύθμιση, ο Υδρογνώμονας θα αρνείται να γράψει τα δεδομένα.



Έχω ανοίξει μία χρονοσειρά ακανόνιστου χρονικού βήματος. Προσπαθώ να χρησιμοποιήσω την λειτουργία "Regularize step" για να μετατρέψω την χρονοσειρά σε σταθερό χρονικό βήμα αλλά δεν μου επιτρέπει το σύστημα να κάνω την επεξεργασία. Τι πρέπει να κάνω;

Η λειτουργία "Regularize step" εφαρμόζεται σε χρονοσειρές με κάποιο συγκεκριμένο χρονικό βήμα. Αν οι χρονοσειρές έχουν ακανόνιστο χρονικό βήμα (irregular ή variable) πρέπει ανακαλώντας τις ιδιότητες της χρονοσειρές (Time series properties ή Alt+Enter) να αλλάξετε το χρονικό βήμα σε δεκάλεπτο, ωριαίο ή ημερήσιο. Η επεξεργασία "Regularize step" δεν επιτρέπεται σε χρονοσειρές με μηνιαίο ή ετήσιο χρονικό βήμα.



Πως θα πολλαπλασιάσω όλες τις τιμές μίας χρονοσειράς με έναν συντελεστή; Μπορώ να προσθέσω και κάποιον σταθερό όρο;

Θα χρησιμοποιήσετε την λειτουργία «γραμμικές πράξεις» (Linear Combinations) η οποία είναι προσβάσιμη από το μενού Tools-> Linear Combinations. Μέσω αυτής της λειτουργίας μπορείτε να πολλαπλασιάσετε κάποια χρονοσειρά με κάποιον συντελεστή, η να κάνετε ένα γραμμικό συνδυασμό των χρονοσειρών. Προς τούτο γράφετε τους πολλαπλασιαστικούς συντελεστές στα κελιά δεξιά από τους τίτλους των χρονοσειρών. Επιπλέον μπορείτε να προσθέσετε κάποιον σταθερό όρο (Constant Coefficient).



Μπορείτε να περιγράψετε συνοπτικά τα στάδια επεξεργασίας μίας πρωτογενούς χρονοσειράς (π.χ. δεκάλεπτου βήματος) θερμοκρασίας σε μηνιαία ή ετήσια χρονοσειρά;

Μπορούμε να συνοψίσουμε την επεργασία στα παρακάτω βήματα:

    * Αρχικά δημιουργούμε χρονοσειρές στην βάση δεδομένων για να αποθηκεύσουμε τα δεδομένα που θα επεξεργαστούμε. Μπορούμε να δημιουργήσουμε μία ακανόνιστη χρονοσειρά με τα πρωτογενή δεδομένα. Μία ακανόνιστη χρονοσειρά που θα περιέχει τα δεδομένα με κάποιες βασικές επεξεργασίες (π.χ. άρση ακραίων τιμών). Χρονοσειρές για δεκάλεπτο, ωριαίο, ημερήσιο, μηνιαίο και ετήσιο χρονικό βήμα.
    * Γίνεται εντοπισμός των ακραίων τιμών (Range check). Οι ακραίες τιμές εξετάζονται κατά περίπτωση και διαγράφονται ή τίθονται κενές (set null). Μπορείτε να βοηθηθείτε από τις λειτουργίες γραφημάτων (Graph). Ο έλεγχος αυτός δεν γίνεται σε συναθροισμένες μεταβλητές
    * Γίνεται έλεγχος χρονικής συνέπειας (Time consistency). Οι μη συνεπείς τιμές αίρονται όπως παραπάνω. Τα αποτελέσματα γράφονται στην βάση δεδομένων.
    * Αποφασίζουμε την μεθοδολογία κανονικοποίησης που θα ακολουθήσουμε. Κάνουμε κανονικοποίηση σε δεκάλεπτο χρονικό βήμα. Γράφουμε στην βάση δεδομένων.
    * Αποφασίζουμε τον μέγιστο αριθμό επιτρεπόμενων ελλείψεων για να πάμε στο ωριαίο χρονικό βήμα με aggregation. Μεγάλος αριθμός ελλείψεων δεν πρέπει να επιτρέπεται σε συναθροισμένες χρονοσειρές. Συναθροίζουμε σε ωριαίο χρονικό βήμα (π.χ. για την θερμοκρασία μέση τιμή ή μέγιστα/ελάχιστα). Γράφουμε στην βάση, στην ωριαία χρονοσειρά.
    * Επαναλαμβάνουμε το προηγούμενο βήμα μέχρι να φτάσουμε στο μέγιστο επιθυμητό χρονικό βήμα.






Σχετικά με ανταλλαγή / εισαγωγή δεδομένων



Έχω χρονοσειρές σε αρχεία μορφής κειμένου (Text files). Υπάρχει τρόπος να εισάγω αυτές τις χρονοσειρές στο σύστημα του Υδρογνώμονα;

Υπάρχουν δύο μεθοδολογίες για να εισάγετε δεδομένα από text files:

    * Ανοίγετε το text file στο Excel. Στην συνέχεια κάνετε copy από το Excel, paste σε μία κενή χρονοσειρά του Υδρογνώμονα. Αυτός είναι και ο απλούστερος τρόπος.
    * Αν το αρχείο είναι μεγάλο και δυσκολεύει το Excel, μπορείτε να το ανοίξετε μέσα τον Υδρογνώμονα μέσω της επιλογής "Open from file". Θα πρέπει ωστόσο να διαμορφώσετε κατάλληλα το αρχείο (χρειάζονται κάποιες επικεφαλίδες, κλπ). Οπότε αποθηκεύστε αρχικά κάποια χρονοσειρά από τον Υδρογνώμονα σε μορφή αρχείου, ανοίξτε την με ένα text editor για να κατανοήσετε την δομή του και στην συνέχεια διαμορφώσετε κατάλληλα το δικό σας text file.



Δίνω μία νέα εγγραφή βάζοντας ημερομηνία π.χ. 5/11/2003 και μου επιστρέφει λάθος. Πώς εισάγω ημερομηνίες;

Οι ημερομηνίες εισάγονται με τους εξής τρόπους: Έτος/μήνας/ημέρα (π.χ. 2004/11/05). Είναι μάλιστα καλή πρακτική ο μήνας και η ημέρα να είναι διψήφιος αριθμός βάζοντας όταν χρειάζεται το μηδέν (π.χ. 09 αντί 9) μπορείτε να περιλάβετε και την ώρα π.χ. 2004/11/05 08:00 Για τις μηνιαίες χρονοσειρές εισάγουμε π.χ. 2004/11 ενώ για τις ετήσιες δίνουμε μόνο το έτος (2004). Αν η χρονοσειρά αναφέρεται σε υδρολογικό έτος δίνουμε και τον μήνα (Οκτώβριο): 2004/10 οπότε εμφανίζει 2004-05.



Πως προσθέτω πολλές κενές εγγραφές για να γεμίσω στην συνέχεια με δεδομένα;

Για να γίνει αυτό η χρονοσειρά θα πρέπει να έχει τουλάχιστον μία εγγραφή. Αν η χρονοσειρά δεν έχει ακόμα εγγραφές μπορείτε να προσθέστε μία κενή εγγραφή επιλέγοντας Edit->Insert record... ή Ctrl+I. Στην συνέχεια Edit->Insert multi records ή Ctrl+Shift+I. Θα σας ζητηθεί ο αριθμός των νέων εγγραφών. Αυτές θα τοποθηθούν μετά την τελευταία υπάρχουσα εγγραφή της χρονοσειράς και θα απέχουν μεταξύ τους σύμφωνα με το χρονικό βήμα.



Έχω διάφορες χρονοσειρές στο Excel. Μερικές είναι ημερήσιου βήματος και κάποιες άλλες μηνιαίου. Κάποιες τις διαθέτω σε μορφή στήλης και κάποιες άλλες σε μητρώα (πίνακες). Πως μπορώ να τις περάσω στον Υδρογνώμονα; Κάποιες τιμές στο Excel είναι σημαιοφορημένες. Τι μπορώ να κάνω γι΄αυτό;

Οι χρονοσειρές που είναι σε μορφή στήλης πρέπει να έχουν σε διαδοχικές στήλες του Excel: Την ημερομηνία, την τιμή, την σημαία. Η έλλειψη τιμής κατά την μεταφορά στον Υδρογνώμονα, ερμηνεύεται ως κενή εγγραφή (null record). Η σημαία είναι ένα απλό κείμενο που περιέχει τις λέξεις που αντιστοιχούν σε συγκεκριμένες σημαίες του Υδρογνώμονα. Μπορείτε να δείτε αυτές τις λέξεις επιλέγοντας "Set Flags" σε οποιαδήποτε εγγραφή μίας χρονοσειράς στον Υδρογνώμονα. Η ύπαρξη σημαιών κατά την μεταφορά δεδομένων από το Excel->Υδρογνώμονα είναι προαιρετική.

Για να μεταφέρετε χρονοσειρές από το Excel που είναι σε μορφή πίνακα, κάντε Copy τις τιμές της χρονοσειράς (χωρίς τις στήλες που περιέχουν ημερολογιακές πληροφορίες) και έπειτα paste as table στον Υδρογνώμονα (Edit->Paste tables->Monhly table ή Daily table - Shift+Control+V, Alt+Control+V). Στην συνέχεια, καθοδηγητικές ερωτήσεις θα σας προτρέψουν να εισάγετε κάποια στοιχεία όπως έτος, κλπ.



Μπορώ να μεταφέρω μεταξύ Υδρογνώμονα και Excel τιμές με ή χωρίς ημερομηνία; Μπορώ να αντιγράψω από τον Υδρογνώμονα τις χρονοσειρές σε μορφή πίνακα;

Ναι, χρησιμοποιείστε κατά περίπτωση το απλό "Copy" (Control+C) ή το "Copy with dates" (Shift+Control+C) για να μεταφέρετε δεδομένα από τον Υδρογνώμονα στο Clipboard και κατόπιν στο Excel. Οι λειτουργίες αυτές του Υδρογνώμονα επιτρέπουν την αντιγραφή των πινάκων χρονοσειρών.

Επιπλέον μπορείτε να μεταφέρετε δεδομένα από το Excel στον υδρογνώμονα σε διαφορετικές μορφές π.χ. με ή χωρίς ημερομηνία ή σημαιοφορημένες. Οι τιμές χωρίς ημερομηνία μεταφέρονται σε συγκεκριμένες εγγραφές που έχετε προηγουμένως επιλέξει. Για να κατανοήσετε καλύτερα αυτές τις λειτουργίες πρέπει να πειραματιστείτε.








Σχετικά με το user interface



Υπάρχουν οπτικά βοηθήματα ώστε να εντοπίζω ευκολότερα π.χ. τις κενές εγγραφές;

Σε πρώτη φάση μπορείτε να χρησιμοποιήσετε τα φίλτρα, τα οποία όμως είναι σχεδιασμένα κυρίως για τις επεξεργασίες (εντοπισμός ακραίων τιμών, κ.α.). Έπειτα, μπορείτε να χρησιμοποιήσετε τις λειτουργίες επισήμανσης (Highlighting). Χρησιμοποιείστε το μενού του παράθυρου "Time series data" "View -> Highlight mode". Ανάλογες επιλογές υπάρχουν και στο «φιλτράρισμα» των εγγραφών.



Έχω ανοίξει κάποιες χρονοσειρές μέσα στο παράθυρο "Time series data". Μπορώ να έχω μία σύντομη επισκόπηση στις ιδιότητες των χρονοσειρών.

Μπορείτε να ανοίξετε το παράθυρο των ιδιοτήτων των χρονοσειρών είτε από το μενού "Series->Timeseries properties" είτε με δεξί κλικ πάνω από μία χρονοσειρά είτε με τον συνδυασμό πλήκτρων: Alt+Enter. Επιπλέον μπορείτε να έχετε μία σύντομη επισκόπηση τοποθετώντας τον δείκτη του ποντικιού πάνω στον τίτλο της στήλης της χρονοσειράς και αφήνοντάς τον εκεί ακίνητο για τουλάχιστον 2 δευτερόλεπτα.



Ο Υδρογνώμονας οπτικοποιεί τα δεδομένα των χρονοσειρών σε στήλες. Ωστόσο αυτή η μορφή δεν έχει καλή εποπτεία και προτιμώ να βλέπω την χρονοσειρά πινακοποιημένη. Είναι κάτι τέτοιο δυνατό μέσα από το περιβάλλον του Υδρογνώμονα;

Χρησιμοποιείστε την επιλογή: "View as table" η οποία ενεργοποιείται και από το κουμπί "Table" ή το πλήκτρο F7. Η πρώτη στήλη αντιστοιχεί είτε στην αρχή του ημερολογιακού έτους είτε στην αρχή του υδρολογικού. Η εναλλαγή γίνεται από το μενού View->Hydrological year (συνδυασμός πλήκτρων Ctrl+H). Στατιστικά στοιχεία μπορούν να εμφανιστούν για τις γραμμές και τις στήλες μέσω της επιλογής μενού: View->Show statistics (ή Shift+F7).



Έχω οπτικοποιήσει κάποια ημερήσια χρονοσειρά σε μορφή πίνακα. Μου απεικονίζει ωστόσο ένα συγκεκριμένο έτος. Πως μπορώ να δω τις τιμές και για τα υπόλοιπα έτη.

Χρησιμοποιείστε τα κουμπιά με τα βέλη: "Previous" και "Next".



Δεν μου δείχνει όλα τα δεκαδικά ψηφία στο timeseries data. Ορισμένες φορές κατόπιν κάποιων επεξεργασιών λαμβάνω πολλές μηδενικές τιμές.

Ο αριθμός των δεκαδικών ψηφίων που απεικονίζονται ρυθμίζεται από τον χρήστη. Είτε μέσω της επιλογής "Timeseries properties" στο παράθυρο "time series data", "precision" είτε μέσω του παράθυρου "time series" για μόνιμη αποθήκευση της τιμής στην βάση δεδομένων.



Υποδείξτε μερικά πλήκτρα συντόμευσης του παράθυρου "Time series data".

Ορίστε μερικοί συνδυασμοί πλήκτρων που χρησιμοποιούμε ώστε να επιταχύνουμε τις εργασίες μας και ενδεχομένως θα βοηθήσουν και στην επιτάχυνση των δικών σας:

    * Shift+Control+O: Open timeseries (ανοίγει χρονοσειρά από την βάση)
    * Control+W: Close timeseries
    * Alt+Enter: Timeseries properties
    * Control+A: Select all records
    * Control+C: Copy values to clipboard (αντιγράφει μόνο τιμές χωρίς ημερομηνίες)
    * Shift+Control+C: Copy with dates to clipboard (αντιγράφει εγγραφές με τις ημερομηνίες)
    * Control+N: New timeseries
    * Control+I: Insert record
    * F7: View as table
    * Control+F7: Show flags
    * Control+F9: Set filter
    * F9: Show/hide filter
    * Ctrl+S: Save
    * F12: Save as...



Όταν επιχειρώ να απεικονίσω δύο χρονοσειρές ταυτοχρόνως με την μορφή γραφήματος, λαμβάνω ένα μήνυμα σφάλματος. Τι μπορεί να φταίει;

Οι χρονοσειρές έχουν διαφορετικές μονάδες μέτρησης. Μπορείτε να παρακάμψετε αυτόν τον έλεγχο χρησιμοποιώντας την επιλογή στο μενού: "Graph-> Allow different units".



Απεικονίζοντας την χρονοσειρά ως πίνακα και ζητώντας στατιστικά στις στήλες και τις γραμμές του πίνακα εμφανίζονται μέσες τιμές π.χ. των μηνιαίων τιμών, ενώ η χρονοσειρά είναι π.χ. βροχόπτωσης και θα ήθελα να βλέπω τα ετήσια σύνολα. Είναι κάτι τέτοιο δυνατό;

Η απεικόνιση των συνόλων γίνεται εφόσον ο τύπος της μεταβλητής είναι «αθροιστικός» (cumulative). Μπορείτε είτε να αλλάξετε επιτόπου τον τύπο της μεταβλητής, στο παράθυρο "time series data" μέσω της επιλογής "time series properties" ή μπορείτε μέσω του παράθυρου "time series" να κάνετε μόνιμη την αλλαγή και να αποθηκευτεί στην βάση δεδομένων.










Γενικές ερωτήσεις

Έχω μία χρονοσειρά στάθμης ταμιευτήρα. Μπορώ να υπολογίσω το απόθεμα του ταμιευτήρα και στην συνέχεια την υδάτινη επιφάνεια;

Ανοίξτε την χρονοσειρά της στάθμης στο παράθυρο "Time series data". Στην συνέχεια επιλέξτε το μενού "Tools->Interpolations". Ενεργοποιείστε την επιλογή: "Stage - Area, Volume". Ελέγξτε αν η χρονοσειρά υπολογισμών (Dense stage TS (required)) αντιστοιχεί στην χρονοσειρά της στάθμης. Φορτώστε καμπύλες στάθμης - όγκου, επιφάνειας. Πατήστε το κουμπί "Calculate" για να πραγματοποιηθούν οι υπολογισμοί.


