***************************************************************
Υ δ ρ ο γ ν ώ μ ω ν   4   -   Έ κ δ ο σ η  4.0.3.25
   20η   Ι ο υ λ ί ο υ    2 0 1 0
***************************************************************

Αρχείο: ReadmeGr.txt

ΠΕΡΙΕΧΟΜΕΝΑ 
==========

1. ΓΕΝΙΚΑ
2. ΕΓΚΑΤΑΣΤΑΣΗ
3. ΒΟΗΘΕΙΑ - ΠΛΗΡΟΦΟΡΙΕΣ
4. ΤΙ ΠΡΟΚΕΙΤΑΙ ΝΑ ΥΛΟΠΟΙΗΘΕΙ ΣΤΙΣ ΕΠΟΜΕΝΕΣ ΕΚΔΟΣΕΙΣ
5. ΑΝΑΦΟΡΕΣ ΠΡΟΒΛΗΜΑΤΩΝ - ΕΠΙΚΟΙΝΩΝΙΑ
6. ΑΛΛΑΓΕΣ ΑΠΟ ΠΡΟΗΓΟΥΜΕΝΕΣ ΕΚΔΟΣΕΙΣ (CHANGELOG)
  6.1 Γενικές αλλαγές
  6.2 Πρόσφατες αλλαγές



1. ΓΕΝΙΚΑ

Ο «Υδρογνώμων» είναι μία εφαρμογή για την επεξεργασία και ανάλυση 
υδρολογικών χρονοσειρών. Μεταξύ των δυνατοτήτων του είναι
η στατιστική ανάλυση, συσχέτιση, συμπλήρωση χρονοσειρών,
έλεγχοι, κατάρτιση όμβριων καμπυλών, καμπυλών στάθμης – 
παροχής, κ.α., υδρομετρήσεων, υδρολογική προσομοίωση λεκάνης
απορροής, υπολογισμός δυνητικής εξατμοδιαπνοής/εξάτμισης, κ.α.
Το λογισμικό έχει αναπτυχθεί σε διάφορες φάσεις, κυρίως για να
εξυπηρετήσει τις ερευνητικές δραστηρίοτητες της ομάδας μας
(http://www.itia.ntua.gr/). Περιέχει λοιπόν σωρευμένη εμπειρία
10 και πλέον ετών από τα ερευνητικά μας καθώς και από μεμονωμένους
χρήστες λογισμικών μας.  Η νέα έκδοση του λογισμικού (4)
είναι διαθέσιμη ελεύθερα. Επιπλέον η νέα αυτή έκδοση παρέχει
τις δυνατότητες επεξεργασίας υδρομετεωρολογικών δεδομένων για
το Υδροσκόπιο (http://www.hydroscope.gr/). Πλέον ο «Υδρογνώμων»
αποτελεί τμήμα της δέσμης ελεύθερων εφαρμογών openemeteo.org
(http://openemeteo.org/).

Αυτή είναι η έκδοση 4.0.3 και είναι μια τακτική ενημέρωση
της σειράς 4.x του Υδρογνώμονα.

Η κεντρική σελίδα του Υδρογνώμονα όπου θα βρείτε συνδέσμους
για λήψη (download) και βοήθεια είναι η:

  http://hydrognomon.org/

Το λογισμικό θα σας ενημερώνει αυτόματα για νέες εκδόσεις (*). Αν
θέλετε μπορείτε να γραφτείτε και στην mailing list που διαθέτουμε
όπου ανακοινώνονται οι νέες εκδόσεις μαζί με τα νέα και τις αλλαγές.
Η διεύθυνση για να γραφτείτε στην mailing list:

  http://www.itia.ntua.gr/cgi-bin/mailman/listinfo/hydrognomon-announce

Παρακαλούμε να μην μοιράζετε απευθείας το αρχείο με το λογισμικό
αλλά αντί αυτού να προωθείτε την παραπάνω διεύθυνση ώστε κάθε
ενδιαφερόμενος να κατεβάζει το λογισμικό μόνος του. Αυτό είναι 
δεσμευτικό βάσει της άδειας χρήσης (βλ. παρακάτω).

Ο κώδικας του λογισμικού (source code) ο οποίος είναι σε
γλώσσα Delphi (object Pascal, Delphi 2009) είναι πλέον διαθέσιμος
από την ιστοσελίδα:

  http://openmeteo.org/code/

Στην παραπάνω σελίδα μπορείτε να αποκτήσετε τον κώδικα, να ψάξετε
ή να καταγράψετε νέα bugs (εφόσον αποκτήσετε κωδικό πρόσβασης) ή
και να συμμετάσχετε στην παραγωγή του λογισμικού.

Η άδεια χρήσης του λογισμικού είναι GPL (v3) με λίγες εξαιρέσεις:

  http://en.wikipedia.org/wiki/GPL

Για συγκεκριμένους όρους της άδειας χρήσης, τρέξτε το λογισμικό
(χωρίς κανένα περιορισμό) και διαβάστε την άδεια στο μενού
Help -> License ή ανοίξτε απλά το αρχείο License.txt. Ίσως γίνουν
μικροβελτιώσεις  οι οποίες δεν θα επηρρεάζουν τους όρους χρήσης.



2. ΕΓΚΑΤΑΣΤΑΣΗ

Εφόσον κατεβάσατε το installer (setup) η εγκατάσταση είναι
αυτόματη. Συνιστάται να απεγκαταστήσετε παλαιότερες εκδόσεις
που έχουν μπει χειροκίνητα. Το setup είναι σχετικά απλό
και αν διαβάσετε την επόμενη παράγραφο μπορείτε να
έχετε μία εικόνα τι ακριβώς εγκαθίσταται.

Σε περίπτωση που κατεβάσατε ένα zip αρχείο με τα αρχεία
ακολουθήστε τα παρακάτω βήματα:
Η εγκατάσταση είναι απλή καθώς το μόνο που χρειάζεται για
να τρέξει το λογισμικό είναι το αρχείο hydrognomon.exe. Το
αντιγράφετε σε έναν φάκελο της επιλογής σας. Αν θέλετε αντιγράψτε
και τα αρχεία reprave.rav και Logo.bmp στην τοποθεσία που βρίσκεται
το αρχείο hydrognomon.exe ώστε να έχετε δυνατότητες
εκτύπωσης αναφορών (reporting). Το Logo.bmp είναι μία εικόνα
διαστάσεων 242x109 το οποίο και μπορείτε να τροποποιήσετε
ώστε να εκτυπώνεται το λογότυπό σας στις αναφορές. Τα αρχεία 
License.txt καθώς και ReadmeGR.txt (το παρόν αρχείο) είναι 
προαιρετικά. Επιπλέον μέσα στο συμπιεσμένο αρχείο που κατεβάσατε
θα βρείτε και έναν φάκελο με τίτλο “Samples” ο οποίος περιέχει 
μερικά αρχεία για να κάνετε τις δοκιμές σας (κυρίως αρχεία 
χρονοσειρών, ένα αρχείο υδρομετρήσεων καθώς και καμπύλες 
παροχής – στερεοπαροχής).
Αφού τρέξετε για πρώτη φορά το λογισμικό, θα ενημερωθείτε
πως έχει γίνει ρύθμιση ώστε τα αρχεία *.hts (χρονοσειρές)
να ανοίγουν αυτόματα με τον Υδρογνώμονα. Σε οποιαδήποτε αλλαγή
της τοποθεσίας του λογισμικού, σε άλλο φάκελο, θα ερωτηθείτε
από το λογισμικό αν θέλετε να ενημερωθεί η νέα τοποθεσία,
έτσι ώστε τα αρχεία *.hts να ανοίγουν από τη νέα θέση.
Από την διεύθυνση που κατεβάσατε τον Υδρογνώμονα, μπορείτε
να βρείτε και ένα αρχείο βοήθειας (Help). Η ονομασία του
αρχείου είναι:
  Hydrognomon4.chm 
Το αρχείο αυτό θα το αντιγράψετε στην ίδια τοποθεσία (φάκελο) που
εγκαταστήσατε τον Υδρογνώμονα (Hydrognomon.exe). Έτσι μπορείτε
να ανοίγετε το help μέσω του Υδρογνώμονα με το menu
Help->Help, ή πατώντας F1 λαμβάνοντας ειδική βοήθεια για κάθε
παράθυρο του Υδρογνώμονα.
Υπάρχει κάποια περίπτωση να μην εμφανίζεται το help, συγκεκριμένα
να εμφανίζονται τα περιεχόμενά του και όχι το κέιμενο. Αυτό οφείλεται
στο σύστημα ασφαλείας της Microsoft. Για να εμφανιστεί σωστά, πατήστε
πάνω από το αρχείο του help το δεξί κουμπί του mouse, επιλέξτε
properties (ιδιότητες). Αν είναι ενεργοποιημένη η επιλογή 
read only (μόνο για ανάγνωση) απενεργοποιήστε τη. Πατήστε αν είναι
διαθέσιμο το κουμπί Unblock (ξεμπλοκάρισμα αρχείου).



3. ΒΟΗΘΕΙΑ – ΠΛΗΡΟΦΟΡΙΕΣ

Πέρα από το help file (Hydrognomon4.chm) που αναφέρεται παραπάνω,
οδηγίες χρήσης και άλλο βοηθητικό υλικό θα βρείτε στην
διεύθυνση:

  http://www.itia.ntua.gr/help/misc/hydrognomon/

Η θεωρητική τεκμηρίωση του Υδρογνώμονα είναι το παρακάτω
τεύχος:

  http://www.itia.ntua.gr/el/docinfo/928/

Οδηγός χρήστη:

  http://www.itia.ntua.gr/el/docinfo/934/

Ο Υδρογνώμων έχει κανάλι στο youtube με επεξηγηματικά video:

  http://www.youtube.com/hydrognomon

(κάποια παλαιότερα video θα βρείτε και στην πρώτη σελίδα,
 παραπάνω)

Επιπλέον υπάρχει και σελίδα στο facebook:

  http://www.facebook.com/#/pages/Hydrognomon/326779340275



4. ΤΙ ΠΡΟΚΕΙΤΑΙ ΝΑ ΥΛΟΠΟΙΗΘΕΙ ΣΤΙΣ ΕΠΟΜΕΝΕΣ 
    ΕΚΔΟΣΕΙΣ

Πέρα από συνήθη προβλήματα (bugs) που θα διορθωθούν, πρόκειται να
γίνουν τα εξής:

1. Τροποποίηση του μοντέλου «Ζυγός» ως προς την ποσότητα εξατμο-
διαπνοής που υπολογίζεται βάσει της δυνητικής εξατμοδιαπνοής.
2. Καθιέρωση εναλλακτικής μορφής αρχείων (file format) με συμπίεση
και δυνατότητα πολλαπλής αποθήκευσης χρονοσειρών σε ένα αρχείο.
3. Ομαδοποίηση διμήνων, τριμήνων, κλπ.
4. Διόρθωση κάποιων μικροσφαλμάτων στις διαδικασίες Undo.
5. Βελτίωση disaggregation κλπ.


5. ΑΝΑΦΟΡΕΣ ΠΡΟΒΛΗΜΑΤΩΝ - ΕΠΙΚΟΙΝΩΝΙΑ

Σε περίπτωση που εντοπίσετε κατά τη χρήση της εφαρμογής κάποια
δυσλειτουργία ή κάποια προφανή παράλειψη θα ήταν πολύ βοηθητικό
για μας να επικοινωνήσετε μαζί μας και να μας αναφέρετε το 
πρόβλημα. Καλό είναι πριν το κάνετε, να βεβαιωθείτε πως έχετε 
την πλέον πρόσφατη έκδοση (ελέγξτε στο site:
 http://www.itia.ntua.gr/el/softinfo/28/ ).

Αν θέλετε να αναφέρετε κάποιο πρόβλημα, περιγράψτε όλη την
διαδικασία με την οποία μπορεί να αναπαραχθεί το πρόβλημα σε έναν
άλλο υπολογιστή από έναν άλλο χρήστη (τίποτα δηλαδή δεν είναι
προφανές).

Τα bugs (δυσλειτουργίες) αναφέρονται στο e-mail:
  bugs@hydrognomon.org
ή καταχωρούνται απευθείας στη διεύθυνση:
  http://openemeteo.org/code/

Για διαχειριστικά θέματα και γενικά σχόλια για το λογισμικό στείλτε
mail στον κ. Νίκο Μαμάση:

  nikos@itia.ntua.gr

Για συζήτηση σε τεχνικά θέματα του λογιστικού στείλτε μήνυμα στον
κ. Στέφανο Κοζάνη:

  S.Kozanis@itia.ntua.gr

Θα θέλαμε όμως να επισημάνουμε ότι λόγω φόρτου εργασίας δεν 
μπορούμε να κάνουμε τα εξής, τουλάχιστον άμεσα: 

1. Να παρέχουμε εκτενή υποστήριξη στο λογισμικό σε επίπεδο 
   χρήστη. Δηλαδή θέματα καθοδήγησης, λειτουργιών κλπ. 
2. Να παρέχουμε πλήρη τεχνική υποστήριξη σε επίπεδο 
   μηχανικού, κοινώς δηλαδή να «στήσουμε» το λογισμικό για 
   κάποιο έργο σας. 



6. ΑΛΛΑΓΕΣ ΑΠΟ ΠΡΟΗΓΟΥΜΕΝΕΣ ΕΚΔΟΣΕΙΣ (CHANGELOG)

6.1 Γενικές αλλαγές

Σε γενικές γραμμές, σε σχέση με την έκδοση 3 η έκδοση 4 διαφέρει 
στα εξής:
-Καθιέρωση νέου τύπου αρχείων (file format), αλλαγή στη μοντελοποίηση
του χρονικού βήματος ώστε να μπορούν να χρησιμοποιηθούν διάφορα
χρονικά βήματα.
-Ανασχεδιασμός του user interface, χρήση floating toolbars, κ.α.
-Η εφαρμογή είναι Unicode και μπορεί να λειτουργήσει σε πολύγλωσσα
περιβάλλοντα με ταυτόχρονη προβολή τίτλων σε διαφορετικές γλώσσες.
-Κατάργηση του τμήματος του λογισμικού επικοινωνίας με την βάση 
δεδομένων και διαχείρισης των αντικειμένων της βάσης.
-Οι χρονοσειρές αντιμετωπίζονται ως documents με δυνατότητες save/save as...
-Εφαρμογή υδρομετρήσεων.
-Εφαρμογή καμπυλών παροχής – στερεοπαροχής.
-Εμπλουτισμός με λειτουργίες όπως γενικές πράξεις χρονοσειρών.
-Πολλαπλή παλινδρόμηση χρονοσειρών με δυνατότητες βελτιστοποίησης.
και αναζήτησης λύσης που μεταβάλλεται ανά μήνα.
-Βελτίωση λειτουργιών στατιστικών, υπολογισμού της δυνητικής 
εξατμοδιαπνοής, σύνθετες πράξεις χρονοσειρών, συνάθροιση, κ.α.

6.2 Πρόσφατες αλλαγές - επιλύσεις προβλημάτων

[4.0.3.25 20 Ιουλίου 2010]
-Ροδογράμματα ανέμων, κλπ.
-Μικρές βελτιώσεις στην λειτουργία συνάθροισης.
-Διόρθωση προβλήματος στα γραφήματα χρονοσειρών.
Για μια αυτόματη λίστα με τα bugs που έχουν κατηχωρηθεί και διορθωθεί
στη συνέχεια στην έκδοση 4.0.3, βλ.
https://www.openmeteo.org/code/query?component=louise&component=Hydrognomon&component=thelma&order=priority&col=id&col=summary&col=status&col=priority&col=component&col=reporter&col=keywords&keywords=~rel_4_0_3

[4.0.2.24 29 Ιουνίου 2010]
-Διόρθωση όλων των προβλημάτων διαρροής μνήμης (memory leaks)
-Αύξηση πλήθους δεκαδικών στην Πυθία, εξαγωγή ποσοστού μη μηδενικών
 τιμών («υγρών ημερών»).
-Διόρθωση προβλήματος κατά την χειροκίνητη ρύθμιση του "Time step
 strict" όπου δεν ρύθμιζε αυτόματα το "Nominal Offset".
-Διορθώσεις προβλημάτων στα γραφήματα, στην εμφάνιση του λογισμικού.
Για μια αυτόματη λίστα με τα bugs που έχουν κατηχωρηθεί και διορθωθεί
στη συνέχεια στην έκδοση 4.0.2, βλ.
https://www.openmeteo.org/code/query?component=louise&component=Hydrognomon&component=thelma&order=priority&col=id&col=summary&col=status&col=priority&col=component&col=reporter&col=keywords&keywords=~rel_4_0_2

[4.0.1.22 12 Μαΐου 2010]
-Διόρθωση σοβαρού προβλήματος το οποίο απέτρεπε τον χρήστη να
 ανοίξει χρονοσειρές που έχουν σωθεί με τη μορφή "hydrognomon 4"
 και παρουσιαζόταν σε ορισμένες κωδικοσελίδες όπως κινέζικα.
-Όταν ανοίγει χρονοσειρά από το σύστημα (φλοιό), η αρχική οθόνη
 δεν εμφανίζεται.
-Μία προεπιλεγμένη αρχή (offset) εκτιμάται για το περιβάλλον του
 "regularize step".
-Επισήμανση της φιλτραρισμένης χρονοσειράς. Ο χρήστης μπορεί να
 αλλάξει μεταξύ φιλτραρισμένης και άλλων χρονοσειρών.
-Όταν εμφανίζεται ένα modal παράθυρο και κληθεί ο Υδρογνώμονας 
 να ανοίξει χρονοσειρά, αυτή ανοίγει όταν τα επιπλέον παράθυρα
 έχουν κλείσει.
-Η Πυθία εμφανίζει ιστογράμματα και συναρτήσεις πυκνότητας πιθανότητας.
Για μια αυτόματη λίστα με τα bugs που έχουν κατηχωρηθεί και διορθωθεί
στη συνέχεια στην έκδοση 4.0.1, βλ.
https://www.openmeteo.org/code/query?component=louise&component=Hydrognomon&component=thelma&order=priority&col=id&col=summary&col=status&col=priority&col=component&col=reporter&col=keywords&keywords=~rel_4_0_1

[4.0.0.20 12η Απριλίου 2010]
-Βελτιώσεις στην αναγωγή χρονοσειρών με την διπλή αθροιστική καμπύλη.
-Οι εποχικές χρονοσειρές (μηνών, τριμήνων, διμήνων, ..., εξαμήνων)
 όταν απεικονίζονται ταυτόχρονα, εμφανίζονται με την σωστή σειρά.
-Αντιμετώπιση μικροπροβλημάτων στο Undo / Redo.
-Λειτουργίες aggregation: στιγμιαίες μεταβλητές - εποχική συνάθροιση.
-Στην επεξεργασίες με εποχικότητα λαμβάνεται υπόψη το Actual
 Offset.
-Βελτιώσεις - διορθώσεις λαθών στον αλγόριθμο Regularize Step.
-Default encoding για το importing δεδομένων από αρχείο κειμένου
 είναι το Default ANSI (π.χ. Windows 1253).

[3.99.13.19 22η Μαρτίου 2010]
-Διόρθωση σφάλματος στην ρουτίνα Regression με αυτοσυσχέτιση
-Διόρθωση σοβαρών προβλημάτων των Undo/Redo που μπορούσαν να οδηγήσουν
 το σύστημα να μην αποκρίνεται. Αντιμετώπιση διαρροών στην μνήμη
 (memory leakages).
-Ριζικά διαφορετικός αλγόριθμος Aggregation με νέο interface, 
 δυνατότητα συνάθροισης σε οποιοδήποτε χρονικό βήμα.
-Βελτιώσεις ώστε να είναι ομαλή η εμφάνιση σε υπολογιστές με ανάλυση
 μεγαλύτερη από 96 dpi (π.χ. 120 dpi) και άλλες βελτιώσεις στην 
 γενικότερη εμφάνιση του λογισμικού.
-Βελτιώσεις στην δημιουργία νέων χρονοσειρών.
-Βελτιώσεις στα γραφήματα χρονοσειρών.

[3.99.12.18 17η Φεβρουαρίου 2010]
-Ο χρήστης μπορεί να δημιουργεί τα δικά του πρώτυπα (templates)
 χρονοσειρών ώστε να επιταγχύνεται η διαδικασία δημιουργίας
 νέων χρονοσειρών.
-Έχει εισαχθεί δυνατότητα "Go to" ώστε να είναι ευκολότερη η μετάβαση
 σε κάποια εγγραφή.
-Διόρθωση σφάλματος κατά την αυτόματη επιλλογή εγγραφών από χρονοσειρά.

[3.99.11.17 27η Ιανουαρίου 2010]
-Κανονικοποίηση χρονικού βήματος (Regularize step) για κάθε χρονικό
 βήμα ακόμα αν και η χρονοσειρά έχει δηλωθεί μεταβλητού βήματος.
-Διόρθωση προβλήματος που μπορούσε παρουσιαστεί εξαφανίζοντας τον
 πίνακα δεδομένων.
-Βελτιώσεις της υπηρεσίας ενημέρωσης νέων εκδόσεων.

[3.99.10.16 30η Δεκεμβρίου 2009]
-Το υδρολογικό έτος είναι ρυθμιζόμενο τόσο στην απεικόνιση των
 ημερολογιακών πινάκων όσο και στα ίδια τα υδρολογικά έτη.
-Με αρνητική τιμή στην ακρίβεια των δεδομένων της χρονοσειράς, γίνεται
 στρογγύλευση αριστερά από την υποδιαστολή.
-Διόρθωση προβλήματος που προέκυπτε από κάποιες ρυθμίσεις του
 actual offset.
-Μικροδιορθώσεις σχετικές με την μορφοποίηση των ημερομηνιών.
-Φιλικότερη διαδικασία εισαγωγής νέων εγγραφών.

[3.99.9.15 22η Δεκεμβρίου 2009]
-Νέος τύπος αρχείου. Διατηρείται συμβατότητα με το παλιό file format.
 Κατά το άνοιγμα αρχείων αναγνωρίζεται αυτόματα η έκδοση του αρχείου.
 Κατά την αποθήκευση επιλέγει ο χρήστης. Τα αρχεία νέου τύπου είναι
 unicode.
-Νέα μοντελοποίηση χρονικού βήματος. Περιλαμβάνονται χρονικά βήματα
 όπως 15λεπτο, 20λεπτο, 30λεπτο, δίωρο, τρίωρο, τετράωρο, εξάωρο,
 οκτάωρο, δωδεκάωρο, διμηνιαίο, τριμηνιαίο, τετραμηνιαίο, εξάμηνο,
 2,5, 10 έτη, ελεύθερη επιλογή έναρξης υδρολογικού έτους, custom
 χρονικό βήμα με μήνες / λεπτά που επιλέγει ο χρήστης.
-Νέο interface για ιδιότητες / δημουργία χρονοσειρών.
-Εισαγωγή ιδιότητας Time Zone στις ρυθμίσεις του Υδρογνώμονα /
 χρονοσειρές.

[3.99.8.14 7η Δεκεμβρίου 2009]
-Επιδιόρθωση προβλήματος άρνησης ανοίγματος αρχείων που είναι
 ανοικτά και από άλλο λογισμικό.
-Μικρά προβλήματα με το Undo.
-Έναρξη αλλαγών ως προς τα χρονικά βήματα (εσωτερικά στον κώδικα).

[3.99.7.13 26η Νοεμβρίου 2009]
-Κατά την εισαγωγή δεδομένων από αρχείο κειμένου, μπορεί να διαβαστεί
 και μια τρίτη στήλη με τις σημαίες.
-Βελτίωση εμφάνισης της λειγουργίας στατιστικών («Πυθία»), πλέον
 είναι δυνατή η εμφάνιση αρνητικών τιμών, το zoom & pan καθώς και
 η εμφάνιση πληροφοριών των σημείων που αντιστοιχούν σε τιμές
 του μετρούμενου μεγέθους.
-Συμπλήρωση των σύνθετων υπολογισμών με συνάρτηση nrnd(stdev): 
 τυχαία τιμή κανονικής κατανομής με τυπική απόκλιση stdev,
 trun() (αποκοπή στο 0), int() και round().
-Επίλυση μικρών προβλημάτων στο regression και στις όμβριες.

[3.99.6.12 17η Νοεμβρίου 2009]
-Η σημαιοθέτηση των εγγραφών είναι βελτιωμένη. Ο χρήστης μπορεί
 να θέσει τις δικές του σημαίες εκτός από τις προεπιλεγμένες
 του συστήματος. φορτώνονται αρχεία με οποιοδήποτε πλήθος
 σημαιών. Βελτίωση των λειτουργιών φιλτραρίσματος εγγραφών
 βάσει των σημαιών.
-Διάφορες επιλύσεις προβλημάτων σχετικά με την ανάγνωση 
 των αρχικών ρυθμίσεων από την windows registry, την εξαγωγή 
 στατιστικών και την πολυγλωσσία - χρήση unicode χαρακτήρων.
-Διορθώσεις στην ανάκτηση δεδομένων με διάφορα encodings.

[3.99.5.10 9η Νοεμβρίου 2009]
Ενδιάμεση έκδοση με μικρές διορθώσεις

[3.99.5.9 6η Νοεμβρίου 2009]
-Δημιουργία ειδικού εργαλείου για εισαγωγή δεδομένων χρονοσειρών από
 απλά αρχεία κειμένου (plain text files). Ο χρήστης μπορεί μέσω
 ρυθμίσεων να διαβάσει διάφορα αρχεία με διαφορετική μορφοποίηση
 ως προς τις στήλες, τους διαχωριστές δεδομένων, κλπ.
-Διορθώσεις - βελτιώσεις στο τμήμα των στατιστικών χρονοσειρών.
 Επίλυση αριθμητικών προβλημάτων που προέκυπταν κατά την προσομοίωση
 monte carlo.
-Επιλύσεις προβλημάτων στο Edit-Paste
-Επιλύσεις μικρών προβλημάτων στο Complex Calculations
-Υπηρεσία αυτόματης ειδοποίησης του χρήστη για νέες εκδόσεις του
 λογισμικού (Auto update).

[3.99.4.8 29η Οκτωβρίου 2009]
-Εισαγωγή βοήθειας στο λογισμικό (windows help).
-Καλύτερη και ομαλότερη παρακολούθηση της προσομοίωσης Monte-Carlo,
 ο χρήστης μπορεί να σταματήσει εύκολα την προσομοίωση, επιπλέον
 βλέπει τον εναπομείναν χρόνο.
-Δυνατότητα αντιγραφής στο clipboard των σημείων των στατιστικών
 κατανομών.

[3.99.3.6 12η Οκτωβρίου 2009]
-Κάποιες βελτιώσεις στις λειτουργίες βελτιστοποίησης στην
 πολλαπλή γραμμική παλινδρόμιση, βελτίωση στο διάγραμμα
 διασποράς για την πολλαπλή γραμμική παλινδρόμιση.
-Διόρθωση bug που παρουσιαζόταν ορισμένες φορές με την
 απεικόνιση γραφημάτων ταυτοχρόνως με την προβολή της
 χρονοσειράς ως πίνακας.

[3.99.2.5 1η Οκτωβρίου 2009]
-Οι χρονοσειρές των αποτελεσμάτων στις περιπτώσεις όπου
 τα δεδομένα εισόδου είναι πολλές χ/σ, περιέχουν κενές
 εγγραφές με ορθό τρόπο, εκεί δηλαδή που δεν μπορούν
 να προκύψουν αποτελέσματα από τα δεδομένα.
-Διόρθωση μικροπροβλημάτων στην εξαγωγή όμβριων καμπυλών
-Οι όμβριες καμπύλες μπορούν να αναχθούν για χρονοσειρές
 βροχόπτωσης υπεράνω κατωφλίου.
-Υψομετρική αναγωγή βροχόπτωσης και χωρική ολοκλήρωση σημειακών
 βροχοπτώσεων - υπολογισμός επιφανειακής βροχόπτωσης.

[3.99.1.5 24 Σεπτεμβρίου 2009]
-Ο Υδρογνώμονας την πρώτη φορά που εκτελείται, δηλώνει στα windows
 πως τα αρχεία τύπου *.hts θα ανοίγουν με τον Υδρογνώμονα..
 Τα αρχεία *.hts θα είναι από εδώ και πέρα τα αρχεία χρονοσειρών.
 Στο φάκελο με τα δείγματα θα βρείτε αρχεία χρονοσειρών hts.
 Τρέξτε μια φορά τον Υδρογνώμονα ώστε στην συνέχεια να δηλωθούν.

[3.99.1.3 21 Σεπτεμβρίου 2009]
-Διόρθωση κάποιων προβλημάτων κατά το άνοιγμα αρχείων.
-Τα αρχεία ανοίγουν από command line ή και με drag&drop.
-Αλλαγή στο date format στα αρχεία με καμπύλες και στα αρχεία
 Υδρομετρήσεων. Έτσι διορθώνεται και ένα bug με το οποίο
 δεν άνοιγαν σωστά αρχεία σε υπολογιστή με άλλες ρυθμίσεις
 ημερομηνίας.




(*) Η αυτόματη ενημέρωση γίνεται ανακτώντας σε κάθε εκκίνηση του
λογισμικού το αρχείο http://update.hydrognomon.org/updated_version
το οποίο είναι αρχείο μιας γραμής με τη μορφή:

4.0.1.22,http://update.hydrognomon.org/updated_version,http://hydrognomon.org/download.html

Δηλαδή επιστρέφει την τρέχουσα έκδοση, το site που θα αντλούνται
οι πληροφορίες update την επόμενη φορά και η ιστοσελίδα για
λήψη της νέας έκδοσης.

Κατά τον έλεγχο για νέες εκδόσεις δεν μεταφέρονται πληροφορίες
προσωπικού χαρακτήρα. Αν και ο αυτόματος έλεγχος είναι μία πολύ
χρήσιμη δυνατότητα μπορείτε οποιαδήποτε στιγμή να την απενεργοποιήσετε
από τις επιλογές του λογισμικού.

Μπορείτε επιπλέον να κάνετε έλεγχο νέων εκδόσεων από την αντίστοιχη
επιλογή των μενού.